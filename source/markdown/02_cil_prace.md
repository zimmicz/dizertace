\HlavickaKapitoly
\setcounter{page}{1}
\pagenumbering{arabic}
\chapter{Cíl práce}

Práce se zaměřuje na ETL procesy spojené se zpracováním vybraných datových sad poskytovaných státní správou České a Slovenské republiky. Výměnné formáty státní správy jsou často poplatné nástrojům, které konkrétní úřady používají při vytváření a správě dat, jejich převod do prostředí open source GIS nástrojů nemusí být zcela triviální záležitostí. Zároveň je však ETL proces naprosto nezbytným krokem k dalšímu využití těchto dat, neboť úřady státní správy často používají proprietární řešení, které další subjekty dispozici nemají.

Základním cílem práce je tedy představit komplexní řešení pro zpracování souboru geografických informací (SGI) výměnného formátu katastru (VFK) poskytovaného Českým úřadem zeměměřickým a katastrálním (ČÚZK), dále pak formátu lesních hospodářských celků (LHC) poskytovaných Úřadem pro hospodářskou úpravu lesa (ÚHÚL) a rovněž výměnného formátu souborů geodetických informací (VGI) katastru nemovitostí poskytovaného Geodetickým a kartografickým ústavem Bratislava (GKÚ).

Základním předpokladem k funkční implementaci těchto řešení je samozřejmě dokonalé pochopení zmíněných formátů. Jejich popis a identifikace možných úskalí je tedy rovněž jedním z cílů práce.

Všechny popisované postupy jsou implementovány pomocí open source nástrojů. Funkční ETL procesy postavené na těchto nástrojích jsou obchodním tajemstvím společnosti CleverMaps, a.s., proto nejsou veřejnou součástí práce.